Van ChicksLoveFood

Men neme (voor 2 personen):
- 125 gram mihoen
- 1 rode paprika
- 1 halve broccoli
- 1 hand ongezouten cashewnoten
- 6 eetlepels sojasaus
- 1 halve limoen

En zo doe je het:

- Bereid de mihoen volgens de verpakking. Spoel af met koud water en zet even weg.
- Snijd de broccoli in kleine roosjes en kook in vijf minuten beetgaar.
- Snijd de paprika ondertussen in dunne reepjes.
- Rooster de cashewnoten in een droge pan goudbruin in een minuut of drie.
- Maak een dressing van de sojasaus, het sap van een halve limoen en een flinke snuf zwarte peper.
- Meng de broccoli en paprika door de mihoen.
- Giet de dressing erover en meng door de salade.
- Maak af met de cashewnoten.
Serveer met nog wat extra sojasaus en limoen ernaast voor de liefhebber. Smakelijk!